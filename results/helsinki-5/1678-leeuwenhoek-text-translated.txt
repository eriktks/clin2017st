Delft den 26e xmb. 1678 .
de Heer Constantin Huigen van Zuijlichem .
Mijn Heer
UEdeles zeer aangenamen van den 23 dezer benevens een estraat uit UEd. zoons missive geschreven uit Parijs is mij wel geworden .
Als ik fig ; A na proportie van fig ; D. en E. stel zo imagineer ik mij dat dit de dieren zijn aan de welke ik 16 à 18. poten kan tellen dog onder dezen zijn doorgaans enige dieren van gelijke grote en van een geheel ander maaksel .
fig ; B die oordeel ik dat dezelvige diertgens zijn , die ik in den jar  1675 met grote menigte heb ontdekt eerst in hemels en daar na in peperwater .
deze dieren zijn mede verzien met verscheide poten , en met piramidaele verheveldheden op de rug , als mede met een zeer aardig hoofd verzien , ik heb menig e uren gekonsumeerd in bezichtigen van deze dieren , en wel voornamentlijk als ik onder dezelvige een weijnig zandgens strooijden , als wanneer enige buiten het water op de zandgreinen kwamen lopen , en aldus zag ik haun poten hoofd en ganse lichaam zeer naakt , en beelde mij dikmaals in dat dit de wel gemaakste dieren waren , die ik ooit had aanschout en sedert die tijd heb ik die niet vernomen , maar heden zie ik een ander soort van platte dieren , die haa voortgang al omwentelende doen .
fig ; C. heb ik mede verscheijde malen gezien maar mijn memoir en draagt niet toe han nett gedaante .
fig ; D heb ik mede zeer na als UEds. zoon die beschrijft geobserveert alleen dat ik aan het eindenste van han dikke lichaam veel uijtstekende dunne pootgens heb gezien , die zeer vaardig werden bewogen in de voortgang van de zelve .
fig ; E met hun lang staart heb ik insgelijks zo bevonden , alleen dat ik aan de uijtstekende hoeken , aan wederzijden van S. als die somtijts op zijn groost uijtstaken , heb vergeleken bij de oren van een paard .
als mede heb ik gezien dat deze diertgens ook verzien zijn , met uijtstekende dunne pootgens of vinnetgens die geplaast zijn rondom de wijde opening S. welke pootgens mede in de voortgang zeer sta k werden bewogen , zonder dat ik ooit de staart in de voortgang heb in bochten zien slaan of ook in trekken .
fig ; F. deze lang Alen heb ik mede gezien .
de verwondering die ik over deze dieren had bestond hier in , dat de een 3. à 4 maal langer was als de ander , en nochtans altemaal van een en dezelve dikte , en daar benevens dat dezelve zo wel achterwaarts als voorwaarts zwommen , zonder dat ik een hoofd , of dat na een hoofd geleek kon bekennen , van alle deze heb ik voor dat aan de Roiale Societeit tot Londen geschreven , en zijn bij de zelve gedrukt in de transactien no. 133 en 134 als mede in een Boekje bij de Heer Hoek in de voorleden zomer uitgegeven .
Alle deze verhaalde dieren heb ik in simpel water mede gezien , maar op verre na zo veel niet als in peper water .
en als ik in de zomer genegen ben , om veelderhande soorten van diertgens te zien , zo neem ik maar het water dat enige dagen in de lode goot boven aan mijn dak heeft gestaan , of het water uijd stilstaande ondiepe sloten , en hier in kom ik verwonderen waardige schepselen te ontdekken .
En off ik heele witte peper , zwarte peper , groff gestote peper , peper zo fijn gestoten als meel in water leg daar komen dieren in , schoon het in kuste van de winter is , als maar het water onbevroren blijft .
Heden zijn in mijn peper water diertgens die ik oordeel wel 8 maal kleiner te zijn , als fig ; A aan de welke ik mede poten kan bekennen , die mede vermaaelik zijn om te zien , en dat om han schielijke bewegingen , de poten van deze diertgens zijn zeer groot na proportie van han lichamen ,
Boven deze diertgens heb ik sedert weijnige weken , noch diertgens in peper water ontdekt die ik oordeel wel 1000 maal kleider te zijn dan het dieregen fig ; A ; want de circumferentie van het ganse lichaam van een van deze uijtstekende kleine diertgens is niet groter , dan de dikte van een poot van het dierte fig ; A. en stel bij mij vast dat dertig mildoen van deze diertgens te zamen , zo veel plaats niet en beslaan off zo groot niet en zijn , als een groff zange .
Dat op de vleugels van de grote kapellen of schoenlappers legt , en dat UEdts. zoon stoff noemt , dat leid zelfs op de vleugels van de kleinste kappelletgens , als ook op het dierte dat uijt de mot voort komt .
dit heb ik doorgaans veren van de vleugels van de kappellen genaamd , en mogen ook mijns oordeels met recht veren genoemd worden , want zij beslaan het hoornachtige vlies , daar uijt de vleugels van de kappellen bestaan , in zo netten order als de veren de lichamen van het gevogelte doen , want zo wel als ieder veertige verzien is met een schaft die in de huijt van de vogel vast is , zo is insgelijks ijder van deze kappelvleugelsveren , mede met een schaft verzien , welke schaft vast staat in het geleijde hoornvlies , en hier fig ; 1:2:3 met Aaa aangewezen ,
deze veren laten haa niet van de vleugels separeren , off daar blijft een put staan , waar in het schafje gestaan heeft , die wij door een micros. naakter komen te zien , als met ons blote oog , de plaats waar de veren gestaan hebben van een geplukt hoen , en hoe menig veertig ik gezien heb , zo komen dezelve in maaksel over een , maar verschillen van elkander , maar de grootste veren en die meest gespleten zijn die staan op de circumferentie van de vleugels .
Deze veren hebben ook han bijzondere kouleuren , als geel , wit , rood en zwart .
Wat nu de figuren aangaan die op de zo genoemde kappelveren te zien zijn ( zo veel mijn geheugenis toedraagt ) en die ik hier met strepen B.B.B. heb aangewezen , zijn niet anders als stijven hoornachtige striemen , om eijder veertige zijn stijfte te geven , gelijk wij zien dat ijder vleugel van vliegen verzien zijn , al hoe wel die van vliegen niet recht en lopen maar met bochten en takken .
Ik wil hopen dat ik UEds. verzoek hiermede zal hebben voldaan .
blijve na mijn gebiedenis aan UEd. heeren zonen
Mijn Heer
UEds. Ootmoedige dienaar Antonj Leeuwenhoek .
