Februari .
7 donderdag
Was namiddag met Sonnius in vendu , en kocht voor 23 lb. 14 schelling aan tekeningen , daaronder een fraaie van Perin del Vaga voor 6 lb. 12 schelling , zeer goed .
De zaak van milady Norfolke was uitgesteld tot maandag .
Zij had gesustineerd in 't generaal pardon van K. William begrepen te zijn , schoon daar iets tot haar last mocht wezen .
8 vrijdag
At 's_middags te Kinsinghton , bij Sayer , daar Hop ook was , en milord Drumblandrick had een Welsche harpspeler laten komen , die de ganse middag en langer wonderbaarlijk wel speelde , en beter als nog ooit gehoord had .
Na den eten ging met Hop en Fagel thee drinken tot Keppels , die niet thuis was , en daar na kwamen daar in Skelton en de jonge Hooft .
's_Avonds was bij de koning , die Preswitz verzoek om titel van kolonel te hebben , vlak afsloeg .
Ik vertelde hem zijne amours met zekere mrs Carr , te Newcastle , daar hij genoegzaam mede geëngageerd was , zo .......
Fagel zei , dat er 4 espagnoletten waren , en de ene niet gezien werd , zijnde de inclinatie van Montpouillan , en dat die een kamertje alleen had , en de jongste en aaardigste was .
Hop zei dat de Irud , envoyé in Holland van Marocco , hem vertelt had dat de leeuwen in Barbarie , als zij enige prooi bekomen en omgebracht hebben , dezelve altijd 3 dagen laten leggen eer die eten , en dat eens bij zo een dood beest karabijnen gelegd waren , en de leeuw daardoor geschoten geworden .
9 zaterdag voormiddg waren bij mij Preswitz , om te horen des koning antwoord , Golstein en Neufville .
Namiddag was tot Walton in vendu met Sonnius , en kocht voor 3 à 24 schelling aan tekeningen .
Golstein zei , dat zijn moei nog al niet buiten perikel was , en mijn vrouw zei mij 's_avonds , dat haar grote ongemak al enige tijd was geweest , dat zij post cessationem menstruorum met opstijgingen gekweld was , en dat de grote flauwten daar van daan kwamen .
Hop zei mij daags te voren , dat enige praat met de koning hebbende van zijn vertrek , en meenende hem wat uit te horen , hij geklaagd had dat de zaken hier zo langzaam gingen .
10 zondag .
Na de predicatie 's_morgens was Lier bij mij , klagende over zijne ongemakken .
Zei dat joffer Ide van Dorp geresolveerd was van haar neef af te gaan naar Hollt , konnen het slecht onthaal daar in huis niet verdragen .
Dat zij van een grote pijn in haar zijde gekweld was , en gaarne met mijn vrouw eens spreken zou , gelijk die 's_avonds daar naar toe ging ; maar de vrouw was mede binnengekomen .
Namiddag kwam Lankring bij mij , volgens afspraak , om te spreken van mijn tekeningen los te maken van planken , daarop geplakt waren .
Daarna kwam Tampion ook ; gaf haar seck??? .
11 maandag Was namiddag met Sonnius weder in vendu , maar kocht niet .
Daar werden kleine dingetjes van Holbeen verkocht , emblema's , en Dorp was zeer kwalijk van een deflexie op zijn keel .
12 dinsdag
Was 's_morgens te Kinsinghton .
At 's_middaghs thuis .
Namiddag was weder buiten .
Schreef een reprimende aan De Wilde , daarover dat hij niet en schreef van thuiskomen , en zonder mijn kennis langer verlof aan koning door Kien deed vragen , gelijk uit die zijne discoursen merkte , en zei hem , dat nog naar meer volk tot de Secretarye zou uitzien , die oppassen zouden , den dienst van koning moetende gedaan werden .
13 woensdag Was 's_avonds tot de Gravin van Stirumb , die niet thuis was , en daarna tot Madame de Neufville .
Hij en zijn zoon niet wel zijnde , waren mede thuis .
Zij vertelde van zekere joffer , die in Frankrijk een geest gehad had , die amoureus van haar was , met haar sprak , dat andere het ook hoorden , en haar dreigde , zo zij iemand zou willen trouwen .
Dat zij in 't eerst daarvan verschrikt geweest zijnde , daarna met hem was familiair geworden .
14 donderdag
Zo ik daarna hoorde , hadden enige lords in vendu geweest , en had Lankring , dronken wezende , lustig het goed opgejaagd en de bouffon gespeeld .
Namiddag was Priswitz bij mij , en vertelde veel van de intriges , die hij en Ginckel in 't noorden van Engeland met vrouwen gehad hadden .
Vertelde hoe Inoyosa , de page , een vrouw verleid had in 't noorden van Engeland , die haar man in 2 reisen 80 pieces had moeten geven om bij hem te slapen , die zij dan aan Inoyosa gegeven had .
Dat hij eindelijk Inoyosa had in duel geëist , en van hem was doodgestoken geworden , trouwende de vrouw kort daaraan aan deze haar galant , met dewelke zij naar Vlaanderen ging , en nu hier was .
Dat zij 3 of 4 honderd lb. per_jaar had .
15 vrijdag
Was 's_morgens op 't hof met Boision .
Sprak de koning voormiddag .
Vraagde mij , of de vrouw van Zuylichem niet naar huis begon te verlangen ; ik zei : ja , al .
Wat , zei hij , het zal evenwel nu al haast lukken .
At 's_middags thuis en noodde Boision .
Namiddag was weder daar .
Sprak Stanley en passant , die vertelde van een captain , die aan Royal Society present gedaan had van een van die Groenlandse schuitjes , die maar 6 voet lang zijn , en daar zij diep mede in zee varen , zijnde het dek daarvan dicht om haar lijf toegemaakt , en hebbende zij een grote blaas in haar hand , daarmede , als omgesmeten werden , weder boven komen .
Hadden een pijl aan een stok gemaakt en aan een touwtje vast , daarmede zeer net naar vissen en vogels dardeerden .
De man van 't schuitje , mede naar Engeland komende , was op de weg gestorven .
Namiddag was weder op 't Hof , en te 9 uren bij de koning komende , vraagde , of zo van Londen kwam ; daarop zei : neen , en dat drie of 4 uren daar geweest was .
Vraagde naar mijn kamer en meubelen daarin .
Sneeuwde hard , meer als ooit in dit land gezien had .
's_Morgens accordeerde de koning een commissaris plaats van monstering aan een neef van Dijckveldt , genaamd Nierop , zoon van zijn zuster Grenus dochter .
De akte zond hem met een compliment , hij mij zeer beleefd geschreven hebbende .
16 zaterdag
Was 's_morgens tot Tampion , om iets aan mijn repetitie klok te doen verhelpen .
Captain Som had daar een goud horloge van 25 pieces te maken ( voor zijn vrouwtje ) .
De straten lagen vol sneeuw , en overal in 't midden grote hopen daarvan .
Namiddag zag uit de vensters de jongens de huurkoetsiers met sneeuwballen werpen .
