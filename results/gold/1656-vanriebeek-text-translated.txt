Januari anno 1656 .
Nieuwjaarsdag den eersten dito
Fraai weer en de wind zuid westelijk .
Zondag den tweeden dito idem .
Deze nacht was_er op 't Robbeneiland gevuurd , waarom gepresumeerd werd , dat_er enig schip of schepen bij haar gezien zal wezen , vermits zulks het sein van 't zelve ofte van overlast is .
Derhalve den stuurman van 't Robbe jachtje ( aan land ontboden ) order gegeven is omme dadelijk met 't zelve onderzeil te gaan na 't Robben eiland , ende te vernemen wat haar vuren heeft te beduiden gehad .
Maar dezelve wat buiten komende ende 't weer met grote kaken ende buien vrij hard toenemende , mitsgaders aanstak waaiende zijn kluiffok , moest onvolbracht reis ( omdat de wind ook meer en meer tegen liep ende , als voorzegd , hand over hand , toenam ) weder keren ; doch werd order gelaten op 't eerste hapje ten einde voorzegd weder te passen ende onderzeil te gaan , zonder den commandeur daarover verder te komen vragen , ten ware ontboden werd etc.
4 dito ,
's_Morgens de wind nog al westelijk doch niet zo hard als gister , echter zodanig dat wij niet dorsten wagen , ten einde voormeld een Biskajese sloep op zijn riemen na 't Robbeneiland te zenden , zijnde 't Robbe jachtje ( hoe smedig het ook is ) vermits de contrarie wind mede onmogelijk op te komen : zulks dat wij van 't beduitsel des vuren aldaar nog ignorant blijven .
5 dito
Fraai weer en de wind meest westelijk , doch tegen den avond wat stillende ende zuidelijk lopende hebben 't Robbejachtje ten einde voormeld weder afgezonden met ook 36 stuks schapen om op 't Robbeneiland bij de andere te zetten , ende order indient vuren niet bijzonders te beduiden vindt , dan verder te varen na 't Dassen eiland om vellen te halen etc. ten welke einde de vorige missive ende een klein appendix tot dezelve mede voerden aan de opperhoofden van dito eiland tenderende als voor aangetogen waarmede deze avond nog onderzeil ging .
10e dito .
Deze morgen was Herry met een van zijn vrouwen weder aan 't fort gekomen , blijvende buiten op de kant van de revier bij de plank daar_men overgaat leggen tot dat den commandeur van hem niet wetende ende 's_morgens vroeg na de tuinen gaande hem schier op 't lijf liep ende daar als_toen aansprak , mitsgaders op 't vriendelijkste vraagden waar hij zo lang met al zijn volk ende vee geweest was : daar op hij antwoordde , dat den commandeur nu veel koebeesten ende de weiden daarom hier omtrent wel alleen van doen hebbende , hij met de zijne ( hoewel na zijn zeggen weinig ) wat verder afbleef om het hier niet al te kaal op te laten weiden , maar wanneer de regenmaanden kwamen ende 't gras weder lang werd , zou hij met zijn huizen ende vee hier bij ons komen wonen .
Dezelve scheen zeer bevreesd te wezen , kunnende kwalijk spreken ofte stilstaan van trillen en beven , des hem te beter gelaat getoond werd om die vreesachtigheid wat te benemen , wordende ook na oude gewoonte des middags van des commandeurs tafel te eten ende wijn etc. te drinken gegeven , mitsgaders niet als vriendelijke ende lachende tijdkortinge discoursen met hem gehouden om hem te min mistrouwen te doen krijgen .
Echter konden wel zien dat hij ons al dapper inspecteerde , resulterende meest uit den haat van 't gemene volk op hem , vermits zijn valsheid , waarom dezelve hem niet wel mogende lijden doorgaans dreigen dood te slaan , en zo voorts , gelijk 't gemene volkje mits hare kleine kennissen hun praterijen veeltijds vallen , 't welke hij den commandeur ook klaagde , ende zei als den zelve kwam te vertrekken , hij dan niet zou derven bij 't fort komen .
Waarop hem geantwoord werd , hij de praat van 't gemene volk niet moest achten , alzo dezelve niet wisten wat ze zeiden ende wel zag dat hem den commandeur immers beminde etc.
't Welke hem scheen wat gerustheid te geven .
Nochtans evenwel mocht den commandeur kwalijk opzien ofte tegen iemand spreken , of was wel aan hem te zien dat hij mede van hem gepraat ende geconsuleert werd , zulks men kwalijk wist wat contenantie te houden , om hem geen suspicie of kwaad vertrouwen te geven , blijkende zijn ongeruste conscientie zo klaar als den dag aan al zijn gelaat .
Ons volk met de houtwagens van 't bos komende wisten te zeggen dat hij met huisjes onder tegen den voet van 't gebergte recht beneden 't bos lag , bij hem hebbende een redelijke troep koebeesten ende schapen , ende was gisteravond bij 't bos volk geweest , gevraagd hebbende na Engelse tabak , daar op de_onzen hem zouden hebben geantwoord , dat_ze die niet en hadden , maar wel 2 wakkere , kloeke Engelse doggen ende schietgeweer , op welke antwoord , zonder te spreken , was doorgegaan .
Onder andere discoursen scheen hij ons over tafel ook te willen waarschuwen dat wij onze beesten doch wel zouden bewaren , ten minste met 30 of 40 soldaten om de Saldanhars ( die_er na zijn zeggen met menigte op zouden zoeken te loeren ) te kunnen afweren , schijnende ons te affirmeren , indien wij niet wel toezagen , dat_ze ons voorzeker weder zouden afhandig gemaakt worden , zeggende bij dezelve overleg was gemaakt dat 10 van haar met assegaaien een van onze soldaten zouden opmogen , ende zij_lieden altijd , als_ze wilden , met veel volk konden komen ende wij niet , ten zij dat_er schepen lagen die ze eerst zouden laten wegvaren , ende haar slag zien waar te nemen , wanneer wij op ons zwakste waren etc.
Alhoewel dit wel dient tot nauwer toezicht voor ons , zo houden wij 't zelve echter altemaal geveinsd ende klare valsheid , te meer dewijl onze brandhouthaalders ende ook de Kaapmannen ende andere zeggen , dat hij met haar lieden al dikmaals had geraadslaagd om met hun aller hulp zelf weder de beesten te stelen , gelijk , zij affirmatief blijven zeggen , hij voordezen gedaan heeft , mitsgaders de_edele compagnie tegenwoordig mede nog blijft onthouden al 't vee , dat bij hem ende voor compagnies koper heeft gehandeld mitsgaders zich zelf rijk ende ons wijs gemaakt dat_'t hem ontstolen is etc.
Edoch zal daar van bij gelegenheid wel betalingen vallen ; ondertussen willen ook hopen , dat ze weinig kans op compagnies vee zullen krijgen , alzo 't ten minste dagelijks met 13 à 14 kloeke soldaten bewaard wordt , ja als wij wat veel volk hier omtrent vernemen of enig verraad imagineren wel met 20 à 25 , die bij de beesten in de weiden uitgaan ende op dezelve passen ende wacht houden .
