Delft den 26e december 1678 .
De heer Constantyn Huygens van Zuijlichem .
Mijn heer
u_edele zeer aangenamen van den 23 dezer beneffens een extract uit u_edele zoons missive geschreven uit Parijs is mij wel geworden .
Als ik fig : A na proportie van fig : D. en E. stel zo imagineer ik mij dat dit de diertjes zijn aan de welke ik 16 à 18. poten kan tellen doch onder deze zijn doorgaans enige diertjes van gelijke grootte en van een geheel ander maaksel .
Fig : B die oordeel ik dat dezelve diertjes zijn , die ik in den jaar 1675 met grote menigte heb ontdekt eerst in hemels en daar na in peperwater .
Deze diertjes zijn mede voorzien met verscheiden poten , en met piramidale verheveldheden op de rug , als mede met een zeer aardig hoofd voorzien , ik heb menige uren geconsumeerd in_'t bezichtigen van deze diertjes , en wel voornamelijk als ik onder dezelve een weinig zandjes strooiden , als wanneer enige buiten het water op de zandgreinen kwamen lopen , en aldus zag ik haar poten hoofd en ganse lichaam zeer naakt , en beelde mij dikmaals in dat dit de wel gemaaktste diertjes waren , die ik ooit had aanschouwt en sedert die tijd heb ik die niet vernomen , maar heden zie ik een ander soort van platte diertjes , die haar voortgang al omwentelende doen .
Fig : C. heb ik mede verscheiden malen gezien maar mijn memoir en draagt niet toe haar nette gedaante .
Fig : D heb ik mede zeer na als u_edele zoon die beschrijft geobserveerd alleen dat ik aan het einde van haar dikke lichaam veel uitstekende dunne pootjes hebbe gezien , die zeer vaardig werden bewogen in_de voortgang van de zelve .
Fig : E met haar lange staart heb ik insgelijk zo bevonden , alleen dat ik aan de uitstekende hoeken , aan weerszijden van S. als die somtijds op zijn grootst uitstaken , heb vergeleken bij de oren van een paard .
als mede heb ik gezien dat deze diertjes ook voorzien zijn , met uitstekende dunne pootjes of vinnetjes die geplaatst zijn rondom de wijde opening S. welke pootjes mede in_de voortgang zeer sterk werden bewogen , zonder dat ik ooit de staart in_de voortgang heb in bochten zien slaan ofte ook in trekken .
Fig : F. deze lange alen heb ik mede gezien .
De verwondering die ik over deze dieren had bestond hier in , dat de een 3 à 4 maal langer was als de ander , en nochtans altemaal van een en dezelve dikte , en daar beneffens dat dezelve zo wel achterwaarts als voorwaarts zwommen , zonder dat ik een hoofd , ofte dat na een hoofd geleek kon bekennen , van alle deze heb ik voor dato aan_de Royale Societeit tot Londen geschreven , en zijn bij de zelve gedrukt in_de transactiën no. 133 en 134 als mede in een boekje bij de heer Hoeke in_de voorleden zomer uitgegeven .
Alle deze verhaalde diertjes heb ik in simpel water mede gezien , maar op verre na zo veel niet als in peper water .
En als ik in_de zomer genegen ben , om velerhande soorten van diertjes te zien , zo neem ik maar het water dat enige dagen in_de loden goot boven aan mijn dak heeft gestaan , ofte het water uit stilstaande ondiepe sloten , en hier in kome ik verwonderens waardige schepselen te ontdekken .
En of ik hele witte peper , zwarte peper , grof gestote peper , peper zo fijn gestoten als meel in_'t water leg daar komen diertjes in , schoon het in_'t koudste van de winter is , als maar het water onbevroren blijft .
Heden zijn in mijn peper water diertjes die ik oordeel wel 8 maal kleiner te zijn , als fig : A aan_de welke ik mede poten kan bekennen , die mede vermakelijk zijn omme te zien , en dat om haar schielijke bewegingen , de poten van deze diertjes zijn zeer groot na proportie van haar lichamen ,
Boven deze diertjes heb ik sedert weinige weken , nog diertjes in_'t peper water ontdekt die ik oordeel wel 1000 maal kleiner te zijn dan het diertje fig : A : want de circumferentie van het ganse lichaam van een van deze uitstekende kleine diertjes is niet groter , dan de dikte van een poot van het diertje fig : A. en stel bij mij vast dat dertig miljoen van deze diertjes te samen , zo veel plaats niet en beslaan of zo groot niet en zijn , als een grof zandje .
Dat op de vleugels van de grote kapellen ofte schoenlappers ligt , en dat u_edele zoon stof noemt , dat ligt zelfs op de vleugels van de kleinste kappelletjes , als ook op het diertje dat uit de mot voort komt .
Dit heb ik doorgaans veren van de vleugels van de kappellen genaamd , en mogen ook mijns oordeels met recht veren genoemd worden , want zij beslaan het hoornachtige vlies , daar uit de vleugels van de kappellen bestaan , in zo nette order als de veren de lichamen van het gevogelte doen , want zo wel als ieder veertje voorzien is met een schaft die in de huid van de vogel vast is , zo is insgelijk ieder van deze kappel-vleugels-veren , mede met een schaft voorzien , welke schaft vast staat in het gezeide hoornvlies , en hier fig : 1:2:3 met AAA aangewezen ,
Deze veren laten haar niet van de vleugels separeren , of daar blijft een put staan , waar in het schaftje gestaan heeft , die wij door een microscoop naakter komen te zien , als met ons blote oog , de plaats waar de veren gestaan hebben van een geplukt hoen , en hoe menig veertje ik gezien heb , zo komen dezelve in maaksel over een , maar verschillen van malkander , maar de grootste veren en die meest gespleten zijn die staan op de circumferentie van de vleugels .
Deze veren hebben ook haar bijzondere kleuren , als geel , wit , rood en zwart .
Wat nu de figuren aangaan die op de zo genoemde kappelveren te zien zijn ( zo veel mijn geheugenis toedraagt ) en die ik hier met strepen B.B.B. heb aangewezen , zijn niet anders als stijve hoornachtige striemen , omme ieder veertje zijn stijfte te geven , gelijk wij zien dat ieder vleugel van vliegen voorzien zijn , al hoe wel die van_de vliegen niet recht en lopen maar met bochten en takken .
Ik wil hopen dat ik u_edele verzoek hiermede zal hebben voldaan .
Blijve na mijn gebiedenis aan u_edele heren zoon
Mijn heer
u_edele ootmoedige dienaar Antonj Leeuwenhoeck .
